<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="style4.css">
    <title>Ketvirtas puslapis</title>
</head>
<body>
    <h1>Ketvirtas puslapis</h1>
    <h3>Knygos pasirodymo proga autorius atskleidžia 12 faktų apie save:</h3>
    <p>1. Juozas Erlickas daug metų rašė į stalčių. Paūgėjęs – į medį. Žinomiausi to laikotarpio darbai: „Čia buvo J. E.“, „O tu kas toks?“ „Eikit visi na...“ <br>
        <br>

        2. Juozas Erlickas Nacionalinę premiją gavo ne už viso gyvenimo nuopelnus, o už vieną knygą, kuri taip ir vadinosi – „Knyga“. („Tyto Alba“, 1996). <br>
        <br>
        
        3. Juozas Erlickas nuolat koncertuoja, yra parengęs keletą programų. Dvi iš jų nufilmuotos LRT („Baltais klavišais per juodą gyvenimą“, 2012 m. „Įrašysiu į knygą Raudonąją“, 2018 m.). <br>
        <br>
        
        4. Juozas Erlickas vasarom gyvena Zarasuose ir kas rytą po du kartus nušoka nuo 10 metrų aukščio tramplino žemyn galva. Pasak jo, „kad protas nedulkėtų“. Nors profesoirus Alfredas Bumblauskas, daug metų tyrinėjęs Juozo gyvenimą, yra kitaip sakęs: „Juozas neturi proto. Bet jam niekad to ir neprireikė“. <br>
        <br>
        
        5. Knygoje „Bijau varlės“ panaudoti ankstyvieji Juozo Erlicko piešiniai, kuriuos pamatęs dailininkas Šarūnas Sauka skubiai pasitraukė į Dusetas. „Kai aš tai pamačiau!..“ – paskutiniai ano žodžiai. <br>
        <br>
        
        6. Juozas Erlickas jau 60 metų laikosi nesveikos mitybos. „Nuo tada, kai užvalgiau salierų...“ (riaugėja – red). <br>
        <br>
        
        
        7. Juozas Erlickas niekad nebuvo išsiskyręs. <br>
        <br>
        
        „Mano žmona laiminga, nes laikau ją ant kraiko!“ – Šitaip jis aiškina patvarios santuokos paslaptis. <br>
        <br>
        
        8. Juozas Erlickas šventadieniais laikosi celibato, o kitom dienom – celiulito. Centro kairės – niekados! <br>
        <br>
        
        9. Juozas Erlickas, kitados asmeniškai pažinojęs garsųjį rusų mokslininką Ivaną Mitiūriną, šiandien aktyviai palaiko mitiūrininkų judėjimą ir džiaugiasi, kad jau moka išsimitiūrinti pats. <br>
        <br>
        
        „Darau taip“, – perteikia patirtį maestro, – „Kieme kepšteliu žmonai. Kaimynas nufilmuoja ir nusiunčia, kur reikia. Prisistato pareigūnai ir atima iš manęs žmoną. Sėdim su kaimynu ir geriam.“ <br>
        <br>
        
        10. Po dešimties metų Juozas Erlickas žada balotiruotis į Lietuvos Prezidentus. <br>
        <br>
        
        „Tuomet jau būsiu tokio amžiaus, kai išėjęs iš namų, galiu ir paklyst... O Prezidentui tai vis kas nors parodys kelią.“ <br>
        <br>
        
        11. Juozas Erlickas svajoja pakeisti Lietuvos vardą. <br>
        <br>
        
        „Bene, mes prastesni už gruzinus?“ – klausia jis. – „Pagaliau, vardą galim palikti, bet pavardė tebūnie gerai matomo vyro: Skvernelvelas... Karbauskazas... Nausėdija... Bet užvis gražiau man skambėtų – Erlandija“, – prisipažįsta Juozas. <br>
        <br>
        
        12. Tikrasis Juozo Erlicko vardas yra – Ademolo Okulaja. <br>
        <br>
        „Šitą gimdamas pasirinkau aš pats.
         Deja, tėvai mane pavadino Juozu, o kadangi laikė surištą, pasipriešint negalėjau. Taip ir liko...“ – atsidūsta. Kiti svarbesni Juozo vardai:
          Lietuvos žemės raštininkas, giesmininkas, daktaras, kandidatas, kavalierius, visų svarbiausių įvykių – taip pat ir neįvykusių – dalyvis.
    </p>
    <h2><a href="ketvirtas_puslapis.html">GRĮŽTI Į VIRŠŲ</a> &nbsp;&nbsp;&nbsp;&nbsp;&nbsp; <a href="index.html">GRĮŽTI ATGAL</a></h2>
    
</body>
</html>